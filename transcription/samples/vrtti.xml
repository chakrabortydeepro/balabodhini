<TEI xmlns="http://www.tei-c.org/ns/1.0">

 <teiHeader xmlns="http://www.tei-c.org/ns/1.0">
  <fileDesc>

   <titleStmt>
    <title>sample texts</title>
    <title type="alt">Jagaddhara's Bālabodhinī</title>
    <editor>Deepro Chakraborty</editor>
   </titleStmt>
   <publicationStmt>
    <authority>Deepro Chakraborty</authority>
    <date calendar="Gregorian">2023</date>
    <publisher>Deepro Chakraborty</publisher>
    <pubPlace>Edmonton</pubPlace>
   </publicationStmt>

   <sourceDesc>

    <msDesc xml:lang="en">
     <msIdentifier>
      <idno type="siglum">L<!-- <sup>Ed</sup> --></idno>
     </msIdentifier>

     <msContents>
      <summary>This is a provisionary critical edition of the text, currently still under active
       revision, based on xx manuscript witnesses and four printed sources.</summary>

      <msItem n="1" defective="false">

       <author xml:lang="sa" role="author">Śarvavarman</author>
       <author xml:lang="sa" role="commentator">Jagaddhara</author>

       <title xml:lang="sa">Kātantra</title>
       <title xml:lang="sa" type="commentary">Bālabodhinī</title>

       <textLang mainLang="sa-Latn">Sanskrit in IAST transliteration.</textLang>

      </msItem>
     </msContents>

     <physDesc>
      <objectDesc form="xml">
       <supportDesc material="digital">
        <extent>
         <measure quantity="18" unit="sūtras">With commentary.</measure>
        </extent>
       </supportDesc>
      </objectDesc>
     </physDesc>

     <history>
      <origin>
       <origDate calendar="Gregorian" when="2021">2021 AD</origDate>
       <origPlace>Edmonton</origPlace>
      </origin>
     </history>

    </msDesc>
   </sourceDesc>
  </fileDesc>
 </teiHeader>

 <text xml:lang="sa-Latn">
  <body>


   <div n="1" type="prakaraṇa">

    <div n="1.1" type="pāda">

     <p xml:id="incipit"/>

     <p xml:id="BBP-1.1.1.1.12" style="note"> sadācārānumitaśrutipratipāditakartavyatākaṃ
      prāripsitaprabandhapratibandhakavighnaughavighātakārakaṃ namaskāraṃ parameśvaragocaraṃ
      praṇināya granthakāraḥ ||</p>

     <l xml:id="BB-1.1.1.1">oṁ | namaś śivāya niśśeṣakleśapraśamaśāline |
      <caesura/>
       triguṇagranthidurbhedabhavabandhavibhedine || <note type="gloss" place="right-margin">yady
       āpi yatrānyat kriyāpadaṃ na śrūyate tatrāstīti laṭparaḥ prayoktavya iti vacanād astīty
       asyādhyāhāras tathāpīṣṭasādhanatāyāṃ vidhāv anumatyādāv arthe pañcamī ||</note>
      <note type="gloss" place="right-margin">svāpakarṣatvaparotkarṣatvalakṣaṇatvaṃ
       <lb/>namaskāratvam ||</note>
     </l>
     <!-- <note type="gloss" place="">yad vā niḥśeṣā ye kleśaprāḥ kleśaṃ prāntīti kṛtvā māyādayas teṣāṃ ||</note> 
     <note type="gloss" place="">yad vā niḥśeṣā ye kleśaprāḥ kleśaṃ prāntīti kṛtvā māyādayas teṣāṃ ||</note>
     <note type="gloss" place="">varṇayanti kathayanti tāṃs tān arthaviśeṣān iti varṇāḥ</note>
     <note type="gloss" place="">jayatu dvijādhirāja iti pāṭhaḥ sādhuḥ yadi na bhavati nanu jayater yadi prañcamīparasmaipadaprathamapuruṣaikavacanaṃ na bhavati tat
                            kathaṃ jayatu jayatu devo devakīnandano yam iti <lb/>vicāryam etat || </note>
     -->


     <l xml:id="BB-1.1.1.2">diśi diśy amṛtadravaṃ sravantyaḥ
      <caesura/>
       prathayantyaẖ kṛtināṃ dṛśaḥ prasādam |
      <caesura/>
       viśadāḫ prasaranti yasya gāvas
      <caesura/>
       sa mahātmā jayati dvijādhirājaḥ ||</l>



     <l xml:id="BB-1.1.1.3">svasutasya śiśor yaśodharasya
      <caesura/>
       smaraṇārthaṃ vihito mayā śramo 'yam |
      <caesura/>
       upayogam iyād yadi prasaṅgād
      <caesura/>
       aparatrāpi tato bhaved avandhyaḥ ||</l>


     <l xml:id="BB-1.1.1.4">iha yuktyanugānavadyahṛdyakramadṛbdhāḥ kṛtināṃ harantu vācaḥ |
      <caesura/>
       matijāḍyalavaṃ lavaṅgajātīphalapotāsavilāsam āsajantyaḥ ||</l>


     <l style="sūtra" xml:id="KS-1.1.1"> siddho varṇasamāmnāyaḥ </l>


     <p xml:id="BB-1.1.1">asti siddhakramo varṇānām akārādīnāṃ samāmnāyaḥ pāṭho mātṛkārūpaḥ | asti
      ca pāṇininā sve tantre pratyāhārārtham aparathā sādhitakramaḥ | tatrāniyame prāpte niyamaẖ
      kriyate | iha tantre siddhakrama eva varṇapāṭho vakṣyamāṇasvarādisaṃjñānām āśrayatvena grāhyo,
      na sādhitakrama iti seyam aniyame niyamaḥ paribhāṣā | akṣarāṇāṃ varṇasaṃjñāpy ata eva
      varṇaśabdoccāraṇād boddhavyā | a ā i ī u ū ṛ ṝ ḷ ḹ e ai o au svarāḥ | ka kha ga gha ṅa ca cha
      ja jha ña ṭa ṭha ḍa ḍha ṇa ta tha da dha na pa pha ba bha ma ya ra la va śa ṣa sa ha aṃ aḥ ẖka
      ḫpa vyañjanāni | prayojanaṃ sarvatra ||</p>

     <l style="sūtra" xml:id="KS-1.1.2"> tatra caturdaśādau svarāḥ </l>

     <p xml:id="BB-1.1.2-1">tatra mātṛkārūpe varṇapāṭhe ādau ye caturdaśa varṇās te svarasaṃjñā
      bhavanti | a ā i ī u ū ṛ ṝ ḷ ḹ e ai o au | prayojanaṃ ro re lopaṃ svaraś ca pūrvo dīrgha
      ityādi | vī rauti || </p>

     <p xml:id="BB-1.1.2-2">dātṝjjvāśayatoṣita iti vaktavye dātḹjjvāśayatoṣita iti bālena
      śaktivaikalyād yad apabhāṣitaṃ, tad anyo yadānukaroti bālo dātḹjjvāśayatoṣita ity āheti
      tadānukaraṇe nāsti doṣa iti smaraṇāt sādhu bhavati | tatsthasya ḹkārasya svarasaṃjñārthaḥ
      ḹkārasya pāṭhaḥ | tenātra svarāt parasya vyañjanasya vyañjane pare dvirbhāvo vaktavya iti
      ḹkārāt parasya jakārasya dvirbhāvaḥ | evaṃ mātḹr ity abravīc chiśur ityādau svaratve sati
      ḹkārasya nāmitvān nāmiparo ram iti ḹkārāt parasya visarjanīyasya rephaḥ | </p>

     <p xml:id="BB-1.1.2-3">tatraśabda uttaratra saṃjñāsamāveśārthaḥ svarasamānasaṃjñe krameṇa mā
      bhūtām iti | savarṇādisaṃjñānāṃ tu saṃjñino nirdekṣyanta eva ||</p>


     <l style="sūtra" xml:id="KS-1.1.3"> daśa samānāḥ </l>

     <p xml:id="BB-1.1.3">tatrādāv ity eva | tatra mātṛkārūpe varṇapāṭhe ādau ye daśa varṇās te
      samānasaṃjñā bhavanti | a ā i ī u ū ṛ ṝ ḷ ḹ | prayojanam | samānas savarṇe dīrghībhavati paraś
      ca lopam ityādi | śivāptiḥ ||</p>

     <l style="sūtra" xml:id="KS-1.1.4"> teṣāṃ dvau dvāv anyonyasya savarṇau </l>

     <p xml:id="BB-1.1.4-1">teṣāṃ daśānāṃ samānānāṃ madhyād yau dvau dvau varṇau, tāv anyonyasya
      parasparaṃ savarṇasaṃjñau bhavataḥ | akārasya ākāraḥ savarṇaḥ | ākārasya akāraḥ savarṇaḥ |
      evam sarvatra jñeyam | pūrvam eva prayojanam |</p>

     <p xml:id="BB-1.1.4-2"> samānau varṇau savarṇāv ity anvarthasaṃjñāvijñānād dvayor hrasvayor
      dvayoś ca dīrghayor anyonyaṃ sāvarṇyam | tena mamātra dṛḍhāsthetyādau dīrghaparalopau bhavataḥ
      | </p>

     <p xml:id="BB-1.1.4-3">nanv eka evāsau varṇo dvir uccāryate | naitau dvau na savarṇau | sati hi
      bhede dvitvaṃ samānavarṇatvaṃ ca bhavati | yad āhuḥ, yatra kiñcit sāmānyaṃ kaścic ca viśeṣaḥ,
      sa viṣayaḥ sadṛśatāyā iti | tat katham atra dvayoḥ savarṇatvam |</p>

     <p xml:id="BB-1.1.4-4">ucyate, yatraiko 'kāra udāttaḥ svarito vā aparas tv anudāttaḥ, tatra
      svarabhedāt sati dvaidhe tāvad eṣa na doṣaḥ | yatrāpy eko 'kāras sānunāsiko dvitīyo
      niranunāsikas tatrāpi bhedād eva na doṣaḥ | evam ikārādiṣu jñeyam | tathā coktam |
      <lg type="quote">
       <l> hrasvadīrghaplutatvāc ca traisvaryopanayena ca | </l>
       <l> ānunāsikyabhedāc cāpy akāro 'ṣṭādaśātmakaḥ ||</l>
      </lg>
       iti | yatra tv abhedas tatrāpi kvacid bhedāropeṇa dvitvaṃ sadṛśatvaṃ ca dṛśyate | yathā
      yuddhe 'rjuno 'rjuna iva prathitapratāpa ityādau | tadvad ihāpi bhaviṣyati | atha vā
      uccārakālādikṛtaḥ sūkṣmo viśeṣo 'vaśyambhāvī | tam āśritya dvayos savarṇatvaṃ bhaviṣyati |</p>

     <!--ag-->

     <!--<note type="gloss" place="right-margin">hrasvadīrghaplutabhedena trayo
                        kārāḥ | te ca pratyekaṃ sānunāsikaniranunāsikatvena ṣaṭ
                        sampadya<lb/>nte | te ca pratyekam udāttādibhedenāṣṭādaśa sampadyante
                        ||</note>-->

     <p xml:id="BB-1.1.4-5">ata eva vyañjanānām api samānasthānānāṃ śvāsanādaghoṣādibhede 'pi
      sāvarṇyam | tena vaktā bhaktetyādāv asavarṇe dhuṭi cavargasya kir ucyamānaḫ pṛcchati
      ujjhatītyādau savarṇe nāsti | evam antasthānām apy ānunāsikyabhinnānāṃ savarṇatvam |
      tenānusvārasyāntasthāyām antaratamas sānunāsika eva parasavarṇo vakṣyate | saym̐yantā
      savm̐vatsaraḥ talm̐lokam |</p>

     <p xml:id="BB-1.1.4-6"> ṛdupadhāc cākḷpicṛter iti kḷpi pratiṣedha ṛkāraḷkārayor anyonyaṃ
      sāvarṇyaṃ jñāpayati | sati hi tasmiṃs taparas tatkālasya savarṇasya grāhaka iti mātrikeṇa
      ṛkāreṇa mātrika eva ḷkāre gṛhīte ṛdupadhāt kyab vidhīyamāna ḷdupadhād api syād iti kḷpi
      pratiṣedho 'rthavān bhavati | cikḷpsati | kṛpū sāmarthye | ūkāraḥ svaratisūtisūyatidhūñbhya
      ūdanubandhebhya itīḍvikalpārthaḥ | kṛp | kalpitum icchati | dhātor vā karmaṇa iti san |
      nakāras sany avarṇasyety arthaḥ | kṛpe ro la iti ṛkāre raśruter laśrutiḥ | kḷpsa iti
      sannantasya caṇ parokṣeti dvirvacanam | abhyāsasyādivyañjanam iti palopaḥ | svaras savarṇasya
      grāhaka iti ṛkāreṇa gṛhītasya ḷkārasya akāra ṛvarṇasyety akāraḥ | tasya sany avarṇasyeti itvam
      | kavargasya cavarga iti kasya caḥ | cikḷpsaśabdāt te dhātava iti dhātusaṃjñāyāṃ satyāṃ
      vartamānā ti | anvi asandhyakṣaralopaḥ |</p>


     <l style="sūtra" xml:id="KS-1.1.5">
      <hi rend="rubricated">pūrvo hrasvaḥ</hi> ||</l>

     <p xml:id="BB-1.1.5-1" style="stream1">dvau dvāv ity arthavaśāt ṣaṣṭhyantaṃ sambadhyate |
      dvayor dvayos savarṇayor yo yaḥ pūrvas sa hrasvasaṃjño bhavati | a i u ṛ ḷ | prayojanaṃ hrasvo
      'mbārthānām ityādi | he amba |</p>

     <p xml:id="BB-1.1.5-2" style="stream1">saṃjñārthavaśāt kvacil laghusaṃjñayāpi vyavahāraḥ |
      nāminaś copadhāyā laghor iti prayojanam | veditā ||</p>



     <l style="sūtra" xml:id="KS-1.1.6">
      <hi rend="rubricated">paro dīrghaḥ svaraḥ </hi> ||</l>

     <p xml:id="BB-1.1.6-1" style="stream1">hrasva ity arthavaśāt pañcamyantam anuvartate | hrasvād
      anyaḥ svaro dīrghasaṃjño bhavati | ā ī ū ṝ ḹ e ai o au | prayojanam | dīrgham āmi sanāv ityādi
      | vṛkṣāṇām | agnīnām | vāyūnām | nṝṇām |</p>

     <p xml:id="BB-1.1.6-2" style="stream1"> sandhyakṣarāṇāṃ dīrghatve prayojanam | ro re lopaṃ
      svaraś ca pūrvo dīrgha iti | rave raśmiḥ | svai rakṣā | go rajjuḥ | dyau ramyā | atra nāmiparo
      ram iti rephaḥ | tasya lope kṛte, parjanyaval lakṣaṇapravṛttyā, ekārādīnām ekārādaya eva
      dīrghā bhavanti | asati hi sandhyakṣarāṇāṃ dīrghatve, atiri, atinu, ityādau hrasvavat
      sthānasāvarṇyād ekāraikārayor īkāraḥ okāraukārayor ūkāraś ca dīrghau syātām |</p>

     <p xml:id="BB-1.1.6-3" style="stream1"> tālvoṣṭhavat kaṇṭho 'pi sandhyakṣarāṇāṃ sthānam iti
      tatsājātyād ākāro 'pi syād iti na vācyam | bhūyasā vyapadeśā bhavantīti tālavyauṣṭhyabhāgayor
      bhūyastvāt tālavyauṣṭhyāv īdūtāv eva syātām | adhyardhamātrā tālavyā edaitoḥ, oṣṭhyā odautoḥ,
      ardhamātraiva kaṇṭhyeti śikṣāvidaḥ |</p>

     <p xml:id="BB-1.1.6-4" style="stream1"> tathā rāyam icchaty ātmanaḥ raiyati | nāmna ātmecchāyām
      iti yin | ikāranakārau yiny avarṇasyetyarthau | rā ivācarati raiyate | kartur āyis salopaś
      cety āyiḥ | ikāra āyyantāc cety arthaḥ | nāmivyañjanāntād ity āyer ādilopaḥ | te dhātava iti
      dhātusaṃjñāyāṃ satyāṃ vartamānāparasmaipadaprathamaikavacanaṃ ti | āyyantāc cety
      ātmanepadaprathamaikavacanaṃ te | atrāpi nāmyantānāṃ yaṇāyītīkāro dīrghaḥ syāt |</p>

     <p xml:id="BB-1.1.6-5" style="stream1"> tathā te cchātrāḥ | te chātrāḥ | śriyai cchannaḥ |
      śriyai channaḥ | no cchadma | no chadma | tau cchātau | tau chātau | ityādau dīrghāt padāntād
      veti chasya dvirbhāvaḥ |</p>

     <p xml:id="BB-1.1.6-6" style="stream1">ihāpy arthagrahaṇād gurusaṃjñayāpi kvacid vyavahāraḥ |
      guroś ca niṣṭhāyāṃ seṭa iti | īhā | edhā | nāmyāder gurumato 'nṛccha iti ṛcchi pratiṣedhas
      saṃyoge pare laghor api gurusaṃjñāṃ jñāpayati | tena rakṣā hiṃsety atrāpratyayaḥ |</p>


     <l style="sūtra" xml:id="KS-1.1.7">
      <hi rend="rubricated">avarṇavarjo nāmī</hi> ||</l>

     <p xml:id="BB-1.1.7" style="stream1"> svara ity eva | varṇaśabdasya jātyarthatvād avarṇam
      akārajātim akārākārau varjayitvā śiṣṭaḥ svaro nāmisaṃjño bhavati | i ī u ū ṛ ṝ ḷ ḹ e ai o au |
      prayojanaṃ, nāminaḥ svara ityādi | dadhinī |</p>


     <l style="sūtra" xml:id="KS-1.1.8">
      <hi rend="rubricated">ekārādīni sandhyakṣarāṇi</hi> ||</l>

     <p xml:id="BB-1.1.8-1" style="stream1">ekāra ādir yeṣāṃ tāni | svarānuvṛttyā catvāry eva
      varṇāni sandhyakṣarasaṃjñāni bhavanti | e ai o au | prayojanaṃ sandhyakṣarāntānām ityādi | deṅ
      rakṣaṇe | daip śodhane | do avakhaṇḍane | dātā | aukārasya sandhyakṣarasaṃjñayā āruttare ca
      vṛddhir iti vṛddhisaṃjñā | aupagavaḥ |</p>

     <p xml:id="BB-1.1.8-2" style="stream1"> śuklavāsasam ānayety atra yathopalakṣaṇabhūtasyāpi
      vāsasa ānayanaṃ tadvad ekārasyāpi saṃjñā bhavati | evaṃ gargādirājādiprabhṛtiṣv
      ādiśabdaparigṛhītānāṃ gargādirājādiśabdānāṃ kāryatvaṃ jñeyam ||</p>


     <l style="sūtra" xml:id="KS-1.1.9">
      <hi rend="rubricated"> kādīni vyañjanāni </hi></l>

     <p xml:id="BB-1.1.9-1" style="stream1">kakāra ādir yeṣāṃ tāni varṇāni vyañjanasaṃjñāni bhavanti
      | ka kha ga gha ṅa ca cha ja jha ña ṭa ṭha ḍa ḍha ṇa ta tha da dha na pa pha ba bha ma ya ra
      la va śa ṣa sa ha aṃ aḥ ẖka ḫpa | prayojanaṃ vyañjanam asvaram ityādi | tvam atra | tvaṃ haraḥ
      | yaḥ kṣīṇaḥ | kaẖ kartā | yaḫ pāti | </p>

     <p xml:id="BB-1.1.9-2" style="stream1">mūrtiḥ kṣīṇā gatiẖ kaṣṭā bhītiḫ pūrṇā hariṃ smaretyādāv
      asavarṇe ikārasya yatvaṃ prāptaṃ visarjanīyādīnāṃ vyañjanatvān nāsti vyañjane sandhiniṣedhasya
      vakṣyamāṇatvāt | anusvārasya ca vyañjanatvād bhinnajātīyais svarair avyavahitāni vyañjanāni
      saṃyoga ity anusvārasakārasamudāye saṃyoge pare hiṃsety atrekārasya gurutvād guroś ca
      niṣṭhāyāṃ seṭa ity apratyayaḥ |</p>

     <p xml:id="BB-1.1.9-3" style="stream1">ihāpy upalakṣaṇasyāpi kakārasya pūrvavat saṃjñā ||</p>


     <l style="sūtra" xml:id="KS-1.1.10">
      <hi rend="rubricated"> te vargāḥ pañca pañcaśaḥ ||</hi></l>

     <p xml:id="BB-1.1.10" style="stream1">yan mukhaṃ sa candra itivad rūpakāśrayaṇena kādīnīty asya
      te vargā ity anena bhinnaliṅgenāpy anvayaḥ | yāni kādīni te pañca vargāḥ pañcaśaḥ pañcabhiḥ
      pañcabhir akṣarair veditavyāḥ | prāthamyāt prādhānyāc ca kacaṭatapair vargāṇāṃ vyapadeśaḥ | ka
      kha ga gha ṅa kavargaḥ <space type="pause"/> ca cha ja jha ña cavargaḥ <space type="pause"/>
      ṭa ṭha ḍa ḍha ṇa ṭavargaḥ <space type="pause"/> ta tha da dha na tavargaḥ <space type="pause"
      /> pa pha ba bha ma pavargaḥ | prayojanaṃ vargye vargāntaḥ <space type="pause"/> yantā ||</p>


     <l style="sūtra" xml:id="KS-1.1.11"><hi rend="rubricated">vargāṇāṃ prathamadvitīyāś śaṣasāś
       cāghoṣāḥ ||</hi></l>

     <p xml:id="BB-1.1.11" style="stream1"> vargāṇāṃ ye prathamadvitīyās tathā śaṣasāś ca, te
      aghoṣasaṃjñā bhavanti | ka kha ca cha ṭa ṭha ta tha pa pha śa ṣa sa | prayojanam, aghoṣe
      prathama ityādi | dṛṣatkalpā | icchā | samitsu || </p>

     <l style="sūtra" xml:id="KS-1.1.12"><hi rend="rubricated">ghoṣavanto 'nye ||</hi></l>

     <p xml:id="BB-1.1.12-1" style="stream1">aghoṣā iti pañcamyantaṃ sambadhyate | aghoṣebhyo ye nye
      vyañjanasaṃjñakā varṇās te ghoṣavatsaṃjñā bhavanti | ga gha ṅa ja jha ña ḍa ḍha ṇa da dha na
      ba bha ma ya ra la va ha | prayojanaṃ, akāro dīrghaṃ ghoṣavatītyādi | vṛkṣābhyām |</p>

     <p xml:id="BB-1.1.12-2" style="stream1">visarjanīyasya saty api vyañjanatve varṇasamāmnāya iti
      jñāpakād ghoṣavatsaṃjñā nāsti | yadi syād akāro dīrgham iti dīrghaḥ syāt |
      jihvāmūlīyopadhmānīyayor api bahiraṅgatvenāsiddhaṃ bahiraṅgam antaraṅge ity asiddhatvāt |
      anusvārasya ca prayojanābhāvāt | na hy anusvārādi<pc> </pc>vibhaktir asti yasyāṃ dīrghaḥ syāt
      || </p>


     <l style="sūtra" xml:id="KS-1.1.13"><hi rend="rubricated">anunāsikā ṅañaṇanamāḥ ||</hi></l>

     <p xml:id="BB-1.1.13-1" style="stream1">ṅañaṇanamā varṇā anunāsikasaṃjñā bhavanti | ṅa ña ṇa na
      ma | prayojanam, ato 'nto 'nusvāro 'nunāsikāntasyetyādi | bambhaṇyate | tantanyate |
      yaṃyamyate | </p>

     <p xml:id="BB-1.1.13-2" style="stream1">ṅañayor anunāsikatvena dhuṭtvābhāvāt prāṅbhyām ity atra
      dhuṭāṃ tṛtīya iti tṛtīyo nāsti | yācñā, yajña ityādau cajoẖ kagau dhuḍ ghānubandhayor iti
      cajoḥ kagau na bhavataḥ |</p>

     <p xml:id="BB-1.1.13-3" style="stream1">anugato nāsikām anunāsika iti saṃjñārthaparyālocanayā
      nāsikyasyānusvārasyāpy anunāsikatvād asati dhuṭtve 'raṃstetyādau sijlopābhāvaḥ || </p>



     <l style="sūtra" xml:id="KS-1.1.14"><hi rend="rubricated">antasthā yaralavāḥ ||</hi></l>

     <p xml:id="BB-1.1.14-1" style="stream1">yaralavā varṇā antasthāsaṃjñā bhavanti | prayojanaṃ
      saparasvarāyās samprasāraṇam anthasthāyā ityādi | ijyate | gṛhyate | upyate </p>

     <p xml:id="BB-1.1.14-2" style="stream1">lakārasyāntasthātvād glāna ityādāv āto
      ntasthāsaṃyuktād iti niṣṭhānatvam ||</p>



     <l style="sūtra" xml:id="KS-1.1.15">
      <hi rend="rubricated">ūṣmāṇaś śaṣasahāḥ</hi> ||</l>

     <p xml:id="BB-1.1.15-1" style="stream1">śaṣasahā varṇā ūṣmasaṃjñā bhavanti | vakṣyamāṇayā
      śiṭsaṃjñayā vyavahārād ūṣmasaṃjñāyāḥ prayojanaṃ nāstīty apārthako yogārambhaḥ ||</p>

     <l style="sūtra" xml:id="KS-1.1.16">aḥ iti visarjanīyaḥ || </l>

    </div>
    <!-- end of saṃjñāpāda -->
   </div>

  </body>
 </text>
</TEI>
